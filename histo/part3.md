### فصل سوم

#### تولد پیامبر
سپیده دم هفدهمین روز ربیع‌الاول سال 570م. (عام‌الفیل) که با حوادثی شگرف همراه بود.

سپری شدن روزگار جاهلیت و آغاز عصر بینش و دانش و بیداری و عدالت پیام آن حوادث شمرده می‌شود.

#### چرا پیامبر به صحرا فرستاده شد؟
عبدالمطلب، جدّ اول پیامبر(ص) که به بخشندگی نیکوکاری و دستگیری از افتادگان شهرت داشت یادگار عبدالله را شاید به علت ناکافی بودن شیر آمنه و یا به رسم بزرگان عرب همراه حلیمه سعدیه به روستا فرستاد تا در بیرون مکه که **در محیط پاک و هوای سالم بزرگ شود**، **سخن گفتن به لهجه فصیح عربی را فراگیرد** و **از خطر بیماری وبا مصون بماند**.

حلیمه به مدت چهارسال گاه کودک را به مکه می‌آورد. چون به شش سالگی گام نهاد مادر مهربانش دیده از جهان فروبست و در حدود هشت سالگی جدّش عبدالمطلب به سرای دیگر شتافت.

مشکلات سال‌های یتیمی محمد(ص) چنان بود که خداوند در آغاز دشواری‌های همه جانبه بعثت، از آن یاد می‌کند و پیامبر را به مهربانی با یتیمان و فراموش نکردن آن زمان فرا می‌خواند.

محمد(ص) براساس سنت نیکوی جوامع قدیم (که فرزندان را از آغاز سن رشد و طابق توانمندی‌شان به فعالیت و مشارکت در اقتصاد خانه وا می‌داشت) و به سبب کافی نبودن درآمد ابوطالب، تصمیم گرفت مانند بسیاری از پیامبران **شبانی** کند. این پیشه نوعی تمرین شکیبایی بود.

#### کلید شخصیت محمد(ص) در نوجوانی و جوانی
تردیدی نیست که حضرت محمد(ص) تاپیش از بعثت (نه در مکه و نه در میان برگزیدگان جامعه آن روز) به عنوان یک شخصیت اجتماعی برجسته شناخته نبود اما چنان که اشاره شد، حوادث و وقایع این سال‌ها سبب شد که قریش او را **امین** بخوانند. و حضور سرنوشت‌سازش در نصب حجرالسود،تنها موجب ظهور و رواج آن شد.

دوران جوانی، زمان شکوفایی غرایز و گاه انحراف‌ها و آلودگی‌های انسان است. به ویژه در فضای تیره جامعه حجاز که حتی کهنسالان به گونه‌ای شرم‌آور در آلودگی به سر می‌بردند و پرچم سیاه به علامت جاهلیت برفراز برخی از خانه‌ها نصب شده بود.

#### جوانی
 در  20 سالگی با شرکت در پیمان **جوانمردی و نیکوکاری** یا **حلف الفضول** به دادخواهی ستمدیدگان برخاست.

#### ازدواج
درایت و هوشیاری خدیجه، زمینه خواستگاری را فراهم آورد. او خود به دنبال محمد فرستاد و به او پیغام داد که: من بخاطر فامیلی، شرافت خانوادگی، امانت‌داری، حسن خلق و راست‌گویی‌ات، به ازدواج با تو علاقه‌مندم.
در 25 سالگی با خدیجه پاک‌نهاد (که حدود 40 سال داشت) ازدواج کرد.

#### آغاز رسالت
27 رجب، درحالی که محمد(ص) عالی‌ترین مراحل کمال انسانی و عقلانی را در چهل سالگی پشت سر می‌گذاشت. فرمان رسالت از سوی حضرت احدیت صادر شد و با امر به **خواندن** بدو ابلاغ شد. امین وحی او را ندا داد که بخوان! بخوان به نام پروردگارت!

بعد از خدیجه (ص) و علی(ع) می‌توان زید بن حارثه، زینب، رقیه، ام‌کلثوم (دختران پیامبر)، ابوبکر، بلال، یاسر، سمیه، عمار، مقداد، ابوذر، زبیر بن عوام، عثمان، طلحه، عبدالرحمن بن عوف، مصعب بن عمیر و سعد بن ابی وقاص را از مسلمانان اولیه به شمار آورد.
