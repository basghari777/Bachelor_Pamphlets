# بخش اول

## سیر تحول علم مدیریت

1. __عصر شکار:__ مدیریت چماقی (مدیریت یک نفر بر یک نفر)
2. __عصر کشاورزی:__ مدیریت شلاقی (مدیریت یک نفر بر چند نفر)
3. __عصر صنعتی:__ مدیریت تخصصی (برای هر تخصص یک مدیر) _از اوایل قرن 19 به مدت 150 سال_
4. __عصر اطلاعات:__ مدیریت تفکر و دانش _در این عصر که از سال 1950 آغاز شد تجزیه و تحلیل سیستم‌ها اهمیت پیدا کرد. از علوم پر رونق در این عصر "تحقیق در عملیات" بود که از جنگ جهانی دوم آغاز شده و در سال 1947 اولین تکنیک آن ابداع شد._

## مدیریت پروژه

امروزه به __برنامه‌ریزی__ و __کنترل پروژه‌ها__ مدیریت پروژه گفته می‌شود. مدیریت پروژه از 4500 سال پیش که اهرام مصر ساخته می‌شدند وجود داشته است ولی پیدایش آن به صورت علم از سال 1917 به ابداع نمودار گانت (Gantt) آغاز شد. امروزه نرم‌افزارهایی همچون MSP و P6 برای این منظور وجود دارد.

### تعریف پروژه

مجموعه‌ای از فعالیت‌ها برای دست‌یابی به هدفی خاص

### تعریف مدیریت پروژه

پیش‌بینی و برنامه‌ریزی چهار عامل مهم __زمان__، __منابع__، __هزینه__ و __کیفیت__ را مدیریت پروژه گویند.

### تعریف کنترل پروژه

هدایت پروژه طبق برنامه‌ریزی انجام شده را کنترل پروژه گویند.

### پروژه

#### ویژگی‌ها

- منحصر به فرد
- جدید و غیر تکراری
- تولید در حد انگشت‌شمار و غیر انبوه (مثلا تولید 3 کشتی)

#### زمان

پروژه نقطه شروع و پایان مشخصی دارد و زمان آن محدود است.

#### نام و هدف

نام و هدف پروژه باید مشخص باشد. (نام و هرف مجزا و متمایز هستند)

#### مشکلات تأخیر در پروژه

- بی‌اعتباری
- هزینه سود از دست رفته
- هزینه ناشی از گران شدن ملزومات
- هزینه افزایش نیروی انسانی
- هزینه تمدید مجوزها
- هزینه خواب پروژه
- هزینه از دست دادن بازار رقابت

### مستندسازی

یک مدیر موفق برای جلوگیری از تکرار اشتباهات باید تمام تکنیک‌ها، کارها و برنامه‌ریزی‌های انجام شده را مستند نماید.
